---
title: "Apie autorių"
date: 2022-11-12T01:01:17+02:00
showShare: false
comments: false
headless: true
---

# Kas yra ITOHI?
ITOHI yra slogano "Invent This Invent That Open Hardware Inventions" akronimas. 
Šiame puslapyje dalinuosi įvairiais atviro kodo projektais kaip elektronikos taip ir progrmavimo srityje.

# Kas esu aš?
Mano vardas yra Andrius ir aš esu programuotojas ir pagal išsilavinimą esu inžinierius telekomunikacijų fizikos ir elektronikos srityje. Natūraliai, mano aistra yra tyrinėjimai ir kūrimas visokių prietaisėlių, elektroninių grandynų, technologijų, programavimo paradigmų, algoritmų ir t.t. Iš esmės patenkinę mano nenumalšinamą smalsumą(paradoksas?) daugybė mano projektų atsidūria stalčiuke kur renka dulkes ir primena apie išleistus pinigus detalėms, kurias galėčiau skirti pavyzdžiui naujesniam automobiliui, erdvesniems namams arba galų gale dažnesnėms kelionėms. Visgi, sukūriau ITOHI tam, kad dalis mano projektų išvystų daugiau šviesos nei minėtieji stalčiukai dulkių valymo metu. Galbūt kam nors kas nors iš mano kūrinių praverstų.

Esu atviro kodo(ir geležies) entuziastas ir tikiu atviro kodo idėja. Dėl to beveik visi mano projektai yra atviro kodo su visom schemom, brėžiniais ir t.t. Net šis puslapis yra visiškai atviro kodo, kurį galima rasti ITOHI organizacijos [Github](https://github.com/itohio/itohio.github.io). Absoliuti mažuma projektų yra dalinai uždaro tipo - tai yra saugumo sumetimais uždari projektai arba turintis komercinės vertės projektai, kurių dar nenusprendžiau kaip atsidaryti.

# Freelancing
Nors ir didžioji mano karjeros dalis susidaro iš samdomo darbo metų, visgi pastaruoju metu vis daugiau ir daugiau linkstu į tikrąjį Freelancingą ir atlikinėju įvairius projektus pagal užsakymus.
Na ir žinoma kaikuriuos šioje svetainėje pateiktus projektus pabaigiau pakankamai, kad galima būtų pardavinėti pvz. Tindie svetainėje.
Tie užsakomi projektai dažniausiai susiję su kokios nors unikalios užduoties sprendimu. Kokio nors algoritmo sukūrimu ar panašiai.

Dažniausiai mano naudojamos kalbos šiuo metu yra Go, C/C++, Python, HCL. Kartais prisiliečiu ir prie JS arba TS(pvz React arba Angular).

Mano mėgstami projektai būna labai įvairūs, pvz. skaitmeninis signalų apdorojimas, visokie valdymo algoritmai, mašininis mokymasis, įvairios simuliacijos, decentralizuoti protokolai, paskirstytas skaičiavimas ir t.t. Tarkim kai rašiau savo Ph.D. pagrinde dirbau su įvairiais sudėtingais skaičiavimais bei sudėtingų matavimo aparatų valdymu.

Iš įsimintiniausių:
- sukūriau spausdintinę plokštę bei programinę įranga spektro skystų kristalų analizatoriui (kitam universitetui ta pati įranga naudojama kietų kūnų spektrinei analizei)
- kūriau autonominius robotus ir dirbtinį intelektą jiems (dirbtinis intelektas paremtas Hipokampo navigacinių centrų neuroninių tinklų veikimo principais)
- kūriau vaizdų sekimo ir atpažinimo sistemą kuri pasitelkdama DI technologijom seka žmones (kažkas panašaus į Big Brother:) )
- sukūriau unikalų algoritmą kurio dėka galima paprasta GCode suskaidyti taip, kad tą patį objektą spausdintų trys(ir daugiau) nepriklausomų spausdinimo galvučių vienu metu (su komanda turėjome ir veikiantį Delta tipo spausdintuvą)
- Jaunystėje sukūriau OpenVRL 3D varikliuką įvairioms 3D simuliacijom(kurį vėliau naudojau dirbtinio intelekto mokymams)

Ir dar daug visko...

Bet kokiu atveju, jeigu jums įdomu su manimi dirbti - prašome susisiekti :)
Taip pat mane galima paremti per Github remimo programą.